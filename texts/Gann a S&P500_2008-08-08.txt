                  Teoria poziomów wg Ganna a S&P 500
                         Przyczynek do dyskusji.
                                  Dominik Tomczyk

William D. Gann (1878-1955) był traderem, który opracował wiele unikalnych technik
analitycznych indeksów giełdowych.

Wszystkich, którzy są zainteresowani jego metodą odsyłam do artykułu Krzysztofa
Borowskiego, Wybrane zagadnienia teorii Ganna, w:
http://bossa.pl/analizy/techniczna/elementarz/gann/
gdzie autor prezentuje niektóre zagadnienia z jego teroii takie jak: wachlarz Ganna,
kwadrat, koło, heksagon i trójkąt, cykle Ganna, kwadrat cenowo – czasowy, Gann i
liczby Fibonacciego, Wykorzystanie technik Ganna na osi pionowej.

Ja dzisiaj chciałbym podzielić się z Tobą moimi ostatnimi spostrzeżeniami, które
zmroziły mnie aż do szpiku kości. Z jednej strony genialność, która się sprawdziła,
zaś z drugiej obawa przed tym, co może nas czekać. Ale do rzeczy, szkoda czasu.




       Wyk. 1: S&P 500, dane miesięczne, 31-03-2000, High = 1 552,87 pkt

Powyższy wykres pokazuje nam wartości indeksu S&P 500 od marca 1998 roku do
dnia dzisiejszego (08.08.2008). Poziomy, które obrazują czerwone linie, to pełne
cykle wg teorii Ganna, czyli 360 stopni w trendzie spadkowym (Channel Type:
Bearish). Zwracam uwagę, że od możemy zobaczyć niemal 6 cyklów spadkowych, w
ramach których indeks z poziomu 1552.87 spadł do poziomu 768,63 punktów w dniu
31-10-2002 (spadek o -50,50% !).




Teoria poziomów wg Ganna a S&P 500                                              1/5
Cykl 6, ostatni, nie został naruszony i od najniższego poziomu 768,63 indeks rósł od
dnia 31-10-2002 do poziomu 1576,09 punktów w dniu 31-10-2007 (równe 5 lat i
+105.05% !!!), co obrazuje wykres nr 2.




        Wyk. 2: S&P 500, dane miesięczne, 31-10-2002, Low = 768,63 pkt

Pozostawiłem linie niebieskie (widoczne na kolejnym wykresie), które obrazują
poziomy trendu spadkowego z wykresu nr 1. Zwracam uwagę, że indeks ponownie
wykonał 6 pełnych cyklów po 360 stopni (!!!). 6-ty cykl Gann wyznaczył nam na
poziomie 1578,01 punktów, gdy faktycznie S&P 500 osiągnął poziom 1576,09, czyli
różnica wyniosła niecałe 2 punkty (1,92).

Wykres nr 3 i nr 4 obrazuje poziomy Ganna od ostatniego szczytu. W chwili obecnej
indeks spadł o pełne 2 cykle i czeka go w dalszym ciągu kierunek południowy.
Poziom 1 135,69 punktów to kolejny proponowany przez Ganna przystanek (cykl 3)

Zwracam ponadto uwagę na układ linii rysowanych w ramach kanałów z poziomów
pełnych cykli. W trendzie wzrostowym jak i spadkowym linia łamana prowadzona od
poziomu danego cyklu staje się albo oporem (trend spadkowy), albo wsparciem
(trend wzrostowy). Wyznaczają one bardzo dobrze kanały wzrostowe lub spadkowe
w ramach których kurs się porusza.




Teoria poziomów wg Ganna a S&P 500                                             2/5
      Wyk. 3: S&P 500, dane miesięczne, 31-10-2007, High = 1 552,87 pkt




      Wyk. 4: S&P 500, dane miesięczne, 31-10-2007, High = 1 552,87 pkt



Na koniec jeszcze dwa wykresy.




Teoria poziomów wg Ganna a S&P 500                                        3/5
       Wyk. 5: S&P 500, dane miesięczne, 30-10-1987, Low = 216,46 pkt




       Wyk. 6: S&P 500, dane miesięczne, 31-10-1990, Low = 294,51 pkt

Czy zauważyliście pewną zbieżność dat na powyższych wykresach?
30-10-1987 Low
31-10-1990 Low
31-10-2002 Low
31-10-2002 Low


Teoria poziomów wg Ganna a S&P 500                                      4/5
31-10-2007 High

Wygląda na to, że październik jest zbyt kluczowym momentem zwrotnym, aby się
jemu bliżej nie przyglądać!

Nie jest moją intencją odpowiedź na pytanie: Co będzie dalej? Skoro historia się
powtarza, również na giełdzie, i skoro właśnie na giełdzie mówimy o różnych
cyklach, to pozostaje pytanie: ile cykli czeka nas w trendzie spadkowym, po
którym wrócimy do wzrostów?

Jeżeli wyjdziemy z założenia, że po spadku w miesiącu październiku 1987 roku
indeks ruszył na podbój świata, to możemy naliczyć 13 pełnych cykli wg teorii
Ganna, które zostały skorygowane przez 6 cykli (53,86%). Dalej rynek zrobił nowy
szczyt w okresie 6 pełnych cykli. Przyjmując taki sam stopień korekty z 13 cykli (-
53,86%), to powinna ona wystąpić na poziomie 2,77 cyklów Ganna, czyli blisko 3
pełnych cykli. Są to okolice poziomu 1135,69 punktów.

Jeżeli wyjdziemy z założenia, że po spadku w miesiącu październiku 1990 roku
indeks ruszył na podbój świata, to możemy naliczyć 11 pełnych cykli wg teorii
Ganna, które zostały skorygowane przez 6 cykli (45,45%). Dalej rynek zrobił nowy
szczyt w okresie 6 pełnych cykli. Przyjmując taki sam stopień korekty z 11 cykli (-
45,45%), to powinna ona wystąpić na poziomie 3,27 cyklów Ganna, czyli ponad 3
pełne cykle. Są to okolice poniżej poziomu 1135,69 punktów.

A zatem jeszcze mamy czas na przygotowanie się do kolejnej fali wzrostowej.

Zachęcam wszystkich Elliotowców do spróbowania naszkicowania fal w ujęciu
miesięcznym w celu znalezienia punktów spójnych w teorii Ganna oraz fal Elliota.
Może uzyskamy nowy obraz tego, co rysuje nam rynek.

Bez względu na to, co każdy z nas myśli, z trendem nie da się wygrać, zaś na
giełdzie przyszłość zdeterminowana jest przez przeszłość.
Sam jestem ciekaw, czy teoria Ganna się w jakiś sposób spełni w stosunku nie tylko
do S&P 500. Czas pokaże…




Teoria poziomów wg Ganna a S&P 500                                              5/5
